Günümüzde insanların yerini alabilecek ve verilen görevleri en iyi şekilde yerine getirebilecek makinelere fazlasıyla ihtiyaç duyulmaktadır. Bu makinelerin başında robotlar gelmektedir. Robotlar farklı görevler için tasarlanmış donanımların bir araya getirilmesiyle oluşturulan ve kendi üzerlerinde bulunan yönetim birimleri ile verilen görevleri yerine getiren makinelerdir.
Bu çalışmada tekerlekli otonom bir mobil robot aracılığı ile görüntü işleme teknikleri kullanılarak robotun hedeflenen nesneyi algılayarak nesneye doğru hareket etmesi ve nesnenin bulunduğu ortamın şartları hakkında bilgi vermesi amaçlanmıştır. Robot üzerinde bulunan algılayıcılar ile robotun hareket ettiği yerden alınan veriler bilgisayara iletilerek robotun ortam bilgisi için gerekli olan verileri alması sağlanmaktadır.
